Jatsi-noppapelin logiikka on tallennettu logic-pakettiin, joka sisältää viisi luokkaa. Luokassa Game on 1-6 Player-luokan ilmentymää, ja 5 Die-luokan ilmentymää. Luokka Game siis mallintaa Jatsi-noppapeliä kokonaisuudessaan. Lisäksi Game käyttää luokkaa Calculator, joka sisältää metodeja, joilla lasketaan pelaajan pistetaulukon pisteitä eri noppayhdistelmistä. Itse pistetaulukkoa mallintaa Scores-luokka, ja jokaiseen Player-luokan ilmentymään liittyy yksi Scores-luokan ilmentymä. Lisäksi Player-luokassa on muuttujana pelaajan nimi. Die-luokka mallintaa kuusisivuista noppaa muuttujilla value, joka saa satunnaisesti kokonaislukuarvoja väliltä 1-6, ja locked.

High score -listaa käsittelee fileio-paketin luokka Highscores, joka sisältää mielivaltaisen paljon Highscore -luokan ilmentymiä listassa. Tämä tallennetaan oliona tiedostoon highscores.dat, jota päivitetään automaattisesti pelin loppuessa.

Pelin graafinen käyttöliittymä on toteutettu luokkaan JatsiGUI, joka sisältää aina yhden Jatsi-pelin instanssin, siis Game-luokan ilmentymän. Lisäksi tämä luokka huolehtii high score -listan päivittämisestä Highscores-luokan kautta.
